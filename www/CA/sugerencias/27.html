<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Menjar bé per viure bé</h1>
              
               <p style="text-align:justify;"><img class="imagen" src="../../img/sugerencias/27.jpg">Menjar bé és un d'aquells plaers que s'han de satisfer quan s'està de viatge. La gastronomia diu molt d'un poble, i la cuina d'aquesta illa és una prolongació del caràcter illenc: autèntica, senzilla i amb múltiples matisos. ¿I no és així, Menorca? Una terra senzilla, plena de matisos i tremendament autèntica. Entre els restaurants menorquins trobarà múltiples maneres de satisfer el seu paladar. No se'n vagi de l'Illa sense conèixer alguns dels seus plats més típics. Trobarà opcions per a tots els gustos i per a totes les butxaques.</p>
               <p>Els menorquins són experts en cuinar el peix que capturen dia a dia. Als restaurants l'informaran sobre les captures del dia, que podrà degustar a la planxa, a l'esquena o al forn. Descobreixi el cap-roig, el gall de Sant Pere o tasti els calamars plens a la menorquina, el sorprendran. No obstant, quan es parla de cuina menorquina s'ha de ressaltar la caldereta de llagosta. Un producte excels, únic, cuinat amb vertadera llagosta de l'Illa, que farà les delícies de qualsevol comensal. No és un plat econòmic, però val la pena tastar-lo algun cop, i millor encara si pot fer-se al voltant del mar i banyat amb algun vi blanc de Menorca.</p>
               <p style="text-align:justify;"><img class="imagen" src="../../img/sugerencias/27bis.jpg">Els menorquins també han sabut aprofitar els productes que dóna la terra. Allò que un dia fou considerada cuina humil, gairebé de supervivència, ha demostrat ésser una gastronomia repleta de sabor. Degusti un <em>oliaigua</em> amb figues, segurament un dels plats més menorquins que existeixen. També són molt apreciades les albergínies plenes, un plat sorgit en el camp que farà les delícies dels més cosmopolites.</p>
               <p>Sàpiga que, a l'hora de les postres, els menorquins són molt llépols. La seva rebosteria inclou infinitat de pastes dolces com els <em>pastissets</em>, els <em>carquinyols</em>, els <em>amargos</em> i els <em>crespells</em>; productes que li serviran de postres, però també com a complement a mig matí o a mitja tarda. Els trobarà en qualsevol pastisseria o fleca de l'Illa, en les quals podrà trobar també d'entre una gran varietat de pastes salades, d'entre les que en destaquen les <em>formatjades</em>. Això sí, si el que busca són unes postres contundents, decanti's per la coca d'ametlles. Si li afegeix una mica de gelat, la combinació ja esdevé rodona. Permeti's un dolç caprici.</p>
               <p>En parlar de gastronomia en un espai tan curt és inevitable deixar de mencionar altres productes que no mereixen ésser oblidats: formatges, embotits, vins, mel, licors... Com pot observar en aquesta illa es viu bé, però es menja encara millor. </p>
               
               
                    
               
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>