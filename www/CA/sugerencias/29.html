<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Slow Menorca, l'oci tranquil</h1>
              
               <p style="text-align:justify;"><img class="imagen" src="../../img/sugerencias/29.jpg">Si és un amant de les excursions, ha fet bé escollint Menorca. Si gaudeix de la bicicleta, sens dubte ha encertat en recalar en l'Illa. Si sent passió pel món eqüestre i vol descobrir recòndits paratges a lloms d'un cavall, ha realitzat una bona elecció venint aquí: Menorca té tot el que vostè necessita per fer esport. Senderisme, ci-clisme, rutes eqüestres, golf, tennis, criquet... tot és possible.</p>
               <p>Menorca li ofereix un ampli ventall d'espais per on passejar. Calci's unes bones sabates i recorri qualsevol de les rutes que l'Illa li posa a la seva disposició. Començant pel Camí de Cavalls, amb els seus vint trams, i seguint per qualsevol dels trajectes que les empreses especialitzades li proposaran, tant el litoral com l'interior de l'Illa brinden al visitant terrenys apropiats per fer senderisme, sempre amb el valor afegit del paisatge. No és cert que una passejada intensa es fa molt més suportable si es té de fons la banda sonora del mar o el cant dels ocells entre la vegetació?</p>
               <p>Si el que prefereix és el ciclisme, aquí hi trobarà una gran varietat d'empreses que l'aconsellaran i li oferiran els productes necessaris per recórrer una Illa que sembla especialment dissenyada per ser explorada a pedals. Existeixen rutes per a tots els gusts, des de més senzilles fins a d'altres que requereixen més esforç. I és que, tot i que Menorca sembla una illa plana, poden trobar-se rutes que sorprenen per la seva complexitat. I no és més suportable l'esforç quan s'està rodejat d'un paisatge com el que li ofereix Menorca?</p>
               <p>Si resseguir l'Illa a peu o en bicicleta ja és una opció interessant, fer-ho a cavall esdevé pràcticament immillorable. Imagini com deu ser recórrer les platges verges a l'esquena de l'animal més venerat de l'Illa; si els menorquins tenen un Camí de Cavalls, ha de ser per alguna raó. Els habitants d'aquesta terra saben cuidar aquests animals com ningú més ho sap fer. Deixi's guiar pels experts i prepari's per descobrir Menorca sense que els seus peus toquin el terra.</p>
               <p>El senderisme, el cicloturisme o les passejades a cavall són molt atractives per tot aquell que opta pel turisme actiu. A més, a l'Illa posa a la seva disposició instal•lacions per gaudir la modalitat que vostè desitgi, tant amb monitor com sense, per iniciats o pels més avançats. Descobreixi com aquesta Illa encara manté les seves arrels britàniques i practiqui el criquet en un clima mediterrani. O si li agrada el golf, el camp de Son Parc, dissenyat amb l'essència mediterrània i és la seva op-ció. Hi ha un gran nombre d'opcions per escollir.</p>
               <p>Com veu, a Menorca pot descansar i cuidar el seu cos tranquil•lament, l'elecció és seva. Menorca és aquí esperant-lo.</p>
               
                    
               
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>