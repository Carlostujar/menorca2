<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Migjorn Gran, tranquil i acollidor</h1>
              
               <p style="text-align:justify;"><img class="imagen" src="../../img/poblaciones/20.jpg">Que Es Migjorn Gran és un poble tranquil i acollidor és una gran veritat: els seus habitants són persones amables i simpàtiques; els seus carrers i places mostren l'encant d'un lloc pel qual és agradable passejar pausadament, admirant les seves cases, jardins, edificis, nens jugant despreocupadament en l'espai públic...</p>
               <p>Es Migjorn Gran es troba fora del recorregut de la principal carretera de l'illa, l'artèria que uneix Maó i Ciutadella, passant successivament pels pobles d'Alaior, Mercadal i Ferreries. S'accedeix a Es Migjorn Gran per una carretera secundària, que comença en un punt determinat del tram de la referida carretera, entre Alaior i Mercadal; o bé directament des dels pobles veïns de Ferreries o Mercadal. És possible que aquesta ubicació física, lleugerament al marge de la principal via de comunicació terrestre de Menorca, ajudi a potenciar el caràcter peculiar i la idiosincràsia del poble i, sobretot, de les seves gents.</p>
               <p>El municipi d'Es Migjorn Gran ocupa la part central del sud de l'illa de Menorca. El poble nasqué fa uns 250 anys per la ferma voluntat d'unió dels residents establerts en diferents punts de la zona, convertint-se en municipi independent l'any 1989, farà ara 25 anys.</p>
               <p style="text-align:justify;"><img class="imagen" src="../../img/poblaciones/20bis.jpg">La gran virtualitat del municipi resideix en aquella dualitat: el fet ser un poble petit (amb tan sols un miler i mig d'habitants) i, a la vegada, posseir un gran nombre de serveis: ajuntament propi, platges excel•lents a menys de cinc minuts en cotxe, centre sanitari, escola pública completa (fins als dotze anys), escola infantil (de 0 a 3 anys), centre d'atenció a les persones majors, farmàcia, servei de taxi, zona esportiva amb camp de futbol, pistes de tennis, pavelló poliesportiu, gimnàs, futbol set, <em>flag rugby</em>... juntament amb una àmplia oferta de botigues (entre elles, dues fleques, dues carnisseries i dos supermercats), bars i restaurants, un hostal i un hotel rural. Encara que el sector primari quedi estadísticament lluny del secundari i, sobretot, del terciari, Es Migjorn Gran segueix tenint alguns predis en actiu, fet que contribueix a la correcta conservació del paisatge rural i agrari.</p>
               <p>La construcció més notable de la vila és l'església parroquial, situada en el centre del nucli urbà, compartint placa amb la seu de l'Ajuntament i una oficina bancària. A més dels petits carrers que conformen el nucli antic de la vila, en els darrers quaranta anys la localitat ha anat creixent amb la construcció de la Plaça Menorca, la Plaça Mestre Andreu Ferrer, l'Avinguda Binicudrell, l'Avinguda de la Mar, l'Avinguda David Russell, etc. En la perifèria, el poble disposa d'una petita zona industrial, on se situen una ferreteria, transportistes, contractistes d'obra, pintors, fontaners i electricistes entre d'altres. A més, el grau d'associacionisme és molt alt, tenint en compte que el padró d'habitants es manté al voltant dels 1500: Amics de l'Art, Banda de Música, Associació Cultural, Grup Folklòric, Club Hípic, Club Agility, etc.</p>
               <p>Es Migjorn Gran té molt de renom en tota Menorca pel seu alt nivell musical. Més de la meitat dels nens en edat escolar es formen en l'Escola Municipal de Música. Existeixen, a més de l'al•ludida i arxiconeguda Banda de Música, la Coral Parroquial, la Coral, diversos conjunts musicals, la Banda de Cornetes i Tambors, etc. Justament, el gran artista de guitarra clàssica David Russell passà tota la seva infància a Es Migjorn Gran.</p>
               <p style="text-align:justify;"><img class="imagen" src="../../img/poblaciones/20bis1.jpg">Per concloure la ressenya sobre es Migjorn Gran, assenyalarem dos dels seus punts forts: els conjunts talaiòtics i les platges del terme municipal. Dels primers, és sabut que Es Migjorn Gran és el municipi amb més densitat de monuments megalítics. Val la pena destacar els dos <em>talaiots</em> de Binicudrell, situats entre l'Escola Pública Francesc d'Albranca i el cementiri, ubicat en el predi de Santa Mònica, el poblat de Sant Agustí Vell, la sala hipòstila de Binigaus nou i un llarguíssim etcètera. Quant a les segones, el municipi compta amb set exactament, i només una de les quals, Sant Tomàs, està urbanitzada. Així doncs, en les proximitats del nucli turístic de Sant Tomàs podem gaudir de les platges d'Atalis, San Adeodato, Binigaus, Cala Escorxada, Cala Fustam i Trebalúger. Sant Tomàs compta amb una àmplia oferta, tant residencial com de restauració, un preciós passeig marítim, un servei mèdic permanent durant sis mesos i una farmàcia durant tot l'any.</p>
               <p>Finalment és obligat cedir-li l'honor d'última menció a la freqüentment visitada Cova des Coloms, en el barranc de Binigaus. Es tracta d'una gruta natural de dimensions poc comunes: 110 metres de llargada, 15 metres d'amplada i... 24 d'altura! Per això se sol conèixer amb el malnom de La  Catedral. La Cova es troba incrustada en el penya-segat oriental del barranc de Binigaus. L'accés cap aquesta magna obra de la natura es troba, avui en dia, correctament assenyalat.</p>
               <p>En altres paraules, visitar i conèixer Es Migjorn Gran és sinònim de prendre contacte amb una població viva, dinàmica i, alhora, moderna. Es tracta, en definitiva, de descobrir un poble autèntic!</p>
               
               
                    
               
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>