<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Es Mercadal, en ple centre de Menorca</h1>
              
               <p style="text-align:justify;"><img class="imagen" src="../../img/poblaciones/17.jpg">El municipi d'Es Mercadal, el centre neuràlgic del qual és el poble del mateix nom, té una extensió de 134 kilòmetres quadrats i limita a l'est amb Alaior, al sud amb Es Migjorn Gran i a l'oest amb Ferreries. La majoria dels seus habitants es concentren a Es Mercadal i Fornells, a la costa nord. També existeixen diversos nuclis residencials, centres d'activitat turística del municipi. L'actual municipi forma part de l'antiga Pobla d'Es Mercadal i Castell de Santa Àgueda, que antigament també estava composta per les poblacions de Ferreries i Es Migjorn Gran, ara independents.</p>
               <p>Es Mercadal és un dels pobles més antics de Menorca. L'any 1301, el rei Jaume II de Mallorca autoritzà la celebració d'un mercat els dijous en un lloc que s'anomenava Pobla del Mercadal. Segurament fou aquest mercat que li donà nom a la vila, ja que en llatí Mercatallus significa “lloc on es realitzen activitats mercantils”.</p>
               <p>Es Mercadal presenta un entramat urbà articulat entorn del nucli històric, que creix amb el pas del torrent pel Pla de ses eres. En la zona més elevada s'hi troba l'església de Sant Martí, i al voltant d'aquests carrers s'estén tota una trama de cases blanques i teulades vermelles. L'església de Sant Martí corona la geografia urbana del poble. És un temple iniciat a mitjans de segle XVIII i construït sobre un santuari més antic (segles XV i XVI), la construcció de la qual finalitzà a principis del segle XIX. D'aspecte massís, està coronada per un campanar de planta quadrada. A pocs metres s'hi troba l'edifici de l'ajuntament, conegut popularment com “La Sala”, del qual destaquen la porta d'accés, el balcó de la plaça superior i l'antic campanar. Del patrimoni arquitectònic local val la pena mencionar l'aljub, edificació de l'època de les dominacions britàniques. És un gran dipòsit construït el 1735, essent governador Richard Kane, amb una capacitat de més de 300 tones. Altres elements de gran valor etnològic del poble són la modesta ferreria de Pepe Carretero, ara museïtzada, o el petit molí fariner d'en Biel, més modest que la imponent farinera de s'Aranjí, un conjunt d'edificis i institucions que conformen la infraestructura d'una antiga fàbrica farinera, considerada un dels pocs conjunts d'arqueologia industrial de Menorca.</p>
                <p style="text-align:justify;"><img class="imagen" src="../../img/poblaciones/17bis.jpg">Al voltant del poble, en el camí d'en Kane direcció a Ferreries, tres molins de vent esquitxen l'entorn rural del municipi: el de Tramuntana, el d'Es Racó i el d'Enfora. En els afores s'hi troba l'accés a El Toro, la muntanya més important de Menorca. S'aixeca a 357 metres sobre el nivell del mar i ofereix una vista espectacular de l'illa. El Toro és també el centre espiritual dels menorquins. Allà s'erigeix el santuari de la Mare de Déu del Toro, imatge no exempta de llegendes que es remunten al segle XIII.</p>
               <p>Prop d'Es Mercadal es té una gran diversitat de paratges naturals. Destaquen les Basses de Lluriac, regió de gran riquesa natural per la seva diversitat, en una zona de maresme litoral formada per vàries basses temporals i el darrer tram del torrent. El litoral del municipi és un dels trams més bells de la costa menorquina. Àmpliament protegit, presenta la major extensió de costa verge de l'illa. El cap de Ca-valleria és el punt més septentrional de la costa menorquina i alà hi ha el far més antic de l'illa, de mitjans del segle XIX. En el seu entorn més immediat s'hi troben el port de Sa Nitja i el poblat romà del mateix nom, mostra del gran valor de la zona en l'àmbit humà i ambiental. Aquesta zona és una síntesi de la riquesa ecològica del litoral menorquí, en un entorn excepcional. La costa mercadalenca presenta també altres paratges idíl•lics, com les platges de Cavalleria, Binimel•là o Pregonda, verges i d'aigües turqueses. També hi ha platges a altres nuclis turístics com Cala Tirant, Son Saura o Sorral d'en Castell, de fàcil accés i amb serveis. El Camí de Cavalls, que juntament amb el Camí d'en Kane (primera via que travessà l'illa el segle XVIII) és una de les vies històriques més importants del municipi, discorre bordejant tota la costa i permet transitar per paratges espectaculars i irrepetibles.</p>
               <p style="text-align:justify;"><img class="imagen" src="../../img/poblaciones/17bis1.jpg">Les festes majors d'Es Mercadal són les de Sant Martí, de caràcter cívic-religiós, que se celebren el tercer cap de setmana de Juliol, amb els cavalls com a principals protagonistes.</p>
               <p>Es Mercadal destaca per la seva gran oferta gastronòmica. Als populars <em>amargos</em> i <em>carquinyols</em> se'ls ha de sumar una extensa oferta de la gastronomia tradicional, a més d'interessants mostres de l'artesania popular. En els darrers anys s'han popularitzat els mercats artesanals estacionals i agroalimentaris, destacant el que se celebra els dijous a la tarda de juny a setembre i que concentra a milers de persones pels carrers d'Es Mercadal.</p>
               <p>Es Mercadal s'ha especialitzat en el sector de serveis, i a la seva oferta comercial suma una gran activitat al voltant del Recinte Firal, en el qual hi ha el Centre Artesanal de Menorca o el museu de la ràdio, i on se celebren fires de gran importància, com la Fira del davall de raça menorquina o la Fira de la perdiu. A més, per extensió i diversitat, també es poden practicar infinitat d'esports que van des del golf, a Son Parc, a l'hípica o activitats nàutiques, centralitzades a l'Estació Nàutica de Fornells.</p>
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>