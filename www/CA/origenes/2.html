<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Prehistòria</h1>
              
               <p style="text-align:justify;"><img class="imagen" src="../../img/origenes/2.jpg">La Prehistòria de Menorca abraça un llarg període de temps, (aproximadament 2000 anys), que va des de l’assentament humà més antic documentat en 2.100 aC, fins a l’arribada dels romans en el 123 aC. </p>
               <p>Durant tots aquests segles l’illa va seguir un procés caracteritzat per l’augment de la població i de la complexitat de les relacions econòmiques i socials així com dels rituals tant funeraris com festius. Ja des de ben prest (1700 aC.) els illencs es rela-cionaven amb comunitats del continent d’on duien objectes de bronze i altres productes.</p>
               <p style="text-align:justify;"><img class="imagen" src="../../img/origenes/2bis.jpg">Coneixem un variat repertori de tombes construïdes al llarg de la prehistòria, totes col•lectives, en les que s’hi dipositaven els difunts acompanyats dels seus aixovars. La més emblemàtica i exclusiva de Menorca és la naveta. En la més coneguda d’elles, la naveta des Tudons, s’hi inhumaren 100 individus, amb rituals relacionats amb un tractament especial dels cabells i dels cranis, datats en el segle IX aC. </p>
               <p>Els monuments més integrats en el paisatge illenc són els talaiots (900-700 aC.), torres troncocòniques edificades en sec a les cotes més altes dels poblats amb la funció principal de ser una fita que identificava la comunitat dins l’organització del territori.</p>
               <p style="text-align:justify;"><img class="imagen" src="../../img/origenes/2bis1.jpg">Cap el 700/650 aC. s’inicia la fase final de la prehistòria insular, moment en què es produeix l’expansió del ferro, es construeixen cases circulars de gran monumentali-tat i un altre edifici emblemàtic i exclusiu de l’illa: el recinte de taula, amb una T que pot arribar als 4 m d’altura. A l’interior, s’hi celebraven rituals festius en els que hi intervenien el foc, el vi (transportat principalment des d’Eivissa) i el consum d’anyells i cabrits. En aquests moments, els foners baleàrics participaren en els exèrcits cartaginesos contra el romans, en diferents llocs de la Mediterrània occidental on es desenvoluparen les nomenades guerres púniques. </p>
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>