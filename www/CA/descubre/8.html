<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Camí de Cavalls, el millor mirador</h1>
              
               <p style="text-align:justify;"><img class="imagen" src="../../img/descubre/8.jpg">Menorca mereix ésser contemplada de mica en mica, i vostè té la possibilitat de fer-ho: el Camí de Cavalls és la seva oportunitat. Un camí l'origen del qual alguns situen en el segle XIV, i que en el segle XVIII era utilitzat amb finalitats miliars, unint les torres de defensa distribuïdes per tota la costa. Ara, en ple segle XXI, aquesta via li permet descobrir l'Illa sense presses, i amb l'únic objectiu de deixar-se seduir per la natura.</p>
               <p style="text-align:justify;"><img class="imagen" src="../../img/descubre/8bis.jpg">El Camí de Cavalls té 185 km, i recorre de forma circular tot el perímetre de Menor-ca. Després d'anys en desús, els menorquins aconseguiren recuperar la senda, i actualment és possible recorre'l en la seva totalitat. Això sí, s'ha de fer a peu, en bicicleta o a cavall. Repetim, sense presses.</p>
               <p style="text-align:justify;"><img class="imagen" src="../../img/descubre/8bis1.jpg">El Camí, igual que l'Illa, ofereix moltes cares diferents, i per això s'ha dividit en vint trams. Alguns són aptes per a tots els públics, amb recorreguts suaus i còmodes, i d'altres requereixen major perícia i coneixement del terreny. És per això que li re-comanem que s'informi i esculli adequadament abans d'emprendre qualsevol ruta. L'oferta és variada, existeixen trams de poc més de cinc kilòmetres i d'altres que superen els tretze; recorreguts pràcticament plans, i d'altres amb pujades i baixades més pronunciades. Existeixen moltes opcions entre les quals escollir.</p>
               <p>Conegut tècnicament com GR233 (designació que l'inclou dins de les rutes de gran recorregut d'Europa) el Camí està senyalitzat en tots els seus trams amb pals de fusta coronats amb el símbol d'una ferradura. Sens dubte, el camí constitueix un dels millors miradors de l'Illa. Passejant per ell, podrà descobrir les platges, el patrimoni arqueològic, la vegetació, l'Albufera d'Es Grau, les torres de defensa, la cos-ta rocosa, el mar... ¿S'ho perdrà?</p>
               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>