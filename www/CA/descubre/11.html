<html>
	<head>
       <meta name="viewport" content="width=device-width, initial-scale=1"> 
       <meta charset="UTF-8">
   
        <link rel="stylesheet" href="../../themes/tema.css" />
        <link rel="stylesheet" href="../../themes/jquery.mobile.icons.min.css" />
        <link rel="stylesheet" href="../../js/jquery.mobile.structure-1.4.0.min.css" />
        <script src="../../js/jquery-1.10.2.min.js"></script>
        <script src="../../js/jquery.mobile-1.4.0.min.js"></script>
        <link rel="stylesheet" type="text/css" href="../../css/estilo.css"  /> 
        <link rel="stylesheet" type="text/css" href="../../css/font-awesome.css">
        <link rel="stylesheet" type="text/css" href="../../css/font-awesome.min.css">
        
    </head>
    <body>
        <div id="menuplayas" data-role="page">
            <!----------------------------------------------CAPÇELERA------------------------------------------------------>
            <div data-role="header" class="cabecera" data-theme="b">
                <div class="contenedor">
                    <span class="TitolMenorca">Menorca</span> <span class="Titol100">100 x 100 </span>
                </div>
            </div>
            <!-----------------------------------------CONTINGUT----------------------------------------------------------->
            <div role="main" class="ui-content">
              
               
               <h1>Menorca és boníssima</h1>
              
               <p style="text-align:justify;"><img class="imagen" src="../../img/descubre/11.jpg">Els menorquins saben aprofitar els regals que la terra i el mar els entrega, i els transformen en delícies per al paladar. Totes les cultures que han passat per l'Illa han deixat la seva empremta, i aquesta mescla ha donat forma a la gastronomia d'avui dia, senzilla però excelsa.</p>
               <p>Amb el mar a quatre passes, la gastronomia menorquina té en el peix i el marisc un dels seus productes estrella. El producte és sempre fresc i s'utilitza com a base d'-infinitat de receptes; entre elles destaquen els calamars plens i el que s'ha convertit en el plat més representatiu de l'Illa, la caldereta de llagosta, recepta que sorgí com a plat de pescadors i que actualment és degustat en el món sencer.</p>
               <p>Com a bons mediterranis, els menorquins li donen una gran importància a les ver-dures. El que en un principi es tenia per cuina de subsistència, s'ha anat transformat en un conjunt de receptes que, tot i haver passat de generació en generació, mantenen el seu atractiu. Ja sigui plena, al forn o guisada, un ingredient aparent-ment senzill com és la verdura és capaç de donar molt de joc. Si es té l'ocasió, tasti un plat d'<em>oliaigo</em>, una sopa humil elaborada a partir d'una base d'hortalisses i verdu-res de temporada, tradicionalment acompanyada de figues. El sabor es troba en el més bàsic.</p>
               <p style="text-align:justify;"><img class="imagen" src="../../img/descubre/11bis.jpg">El xai de l'Illa, criat amb la màxima cura, és una carn molt apreciada, així com també ho són el porc, la vedella i, fins i tot, el conill. A més, els pagesos menorquins han sabut donar forma a embotits com la <em>sobrassada</em>, el <em>camot</em> o <em>cuixot</em>, la <em>carnixulla</em> o el <em>botifarró</em>, productes excel•lents especialment si s'acompanyen de pa amb tomàquet.</p>
               <p>Sens dubte, quan es parla de gastronomia menorquina no pot deixar-se passar el formatge amb denominació d'origen Mahón-Menorca. Un producte sorgit de la llet de les vaques que pasturen al camp menorquí banyat per la sal marina i reconegut més enllà de la Mediterrània.</p>
               <p>Per acompanyar tots aquests plats li suggerim que degusti un dels vins produït a l'Illa, fruit de l'esforç dels viticultors que han recuperat una tradició molt estesa a Menorca segles enrere. I recordi també que és a Menorca on va néixer una de les salses més utilitzades en el planeta, la maionesa. ¿No és això una mostra de l'enginy dels artistes dels fogons de Menorca?</p>


               </div>
               		
            </div>
            <!------------------------------------------	PEU DE PÀGINA------------------------------------------------->	
           
            <!-----------------------------------------------FI DE PÀGINA------------------------------------------------>
        </div>
    </body>
</html>